# Welkom op mijn GitHub wiki voor maatwerk!
Voor mijn studie Technische Informatica dien ik mijn vaardigheden als ontwikkelaar te verbreden met opdrachten die een aanvulling zijn op het onderwijsprogramma. Ik vind dat er op de studie minder aandacht is voor front-end development terwijl voor
full-stack ontwikkelaars dit een belangrijk onderdeel is in hun dagelijkse werkzaamheden.

Het doel van de opdracht was om extra kennis op te doen over web development en deze kennis toe te passen
door een website te maken die gebruikt kan worden als een online portfolio. Dit wilde ik bereiken met
behulp van de Free Code camp cursus _Responsive Web Design_. Free Code camp is een gratis online bron
die als doel hebben om hun gebruikers met een project-based approach van beginnende webdevelopers op te
leiden tot ontwikkelaars die klaar zijn voor het werkveld. Ik heb daarnaast ook andere bonnen geraadpleegd.

Meer informatie is te vinden op [de Website](https://www.freecodecamp.org/) van Free Code Camp.

# Het doel van deze repository
Als aanvullend bewijs om aan te tonen dat ik de cursus heb afgerond, heb ik tijdens het volgen van de cursus notities gemaakt. [De wiki](https://github.com/KerrBeeldens/MaatwerkWebDevelopment/wiki) van deze repository is een verzameling van deze notities. De cursus bestaat uit 15 modules verdeelt over 5 lesblokken. Elke module wordt afgesloten met een project. Deze repository bevat daarom ook de broncode van elk van deze 5 projecten.
